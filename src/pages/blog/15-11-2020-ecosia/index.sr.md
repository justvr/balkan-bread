---
date: '2020-11-15'
description: 'using ecosia '
image: 'ecosia.png'
keywords: 'ecosia, životna sredina, web pretraživač'
lang: 'sr'
path: '/ecosia-klikni-ovde-da-sadis-drvece'
title: 'Klikni ovde da posadiš drvo'
------
Skoro sam se preselila u Berlin.

I upoznala sam jednog momka.

I on se skoro preselio u Berlin.

Postali smo prijatelji. On je Nemac. I vodio je život drugačiji od mene. Putovao je po raznim dalekim zemljama sa koalama i indijskim slonovima.

Slušala sam njegove priče o kulturi, ljudima, prirodi koju je on video. I o tome koliko naš konzumerizam uništava taj svet tamo. I koliko <a href="https://www.theguardian.com/world/2020/mar/25/coronavirus-nature-is-sending-us-a-message-says-un-environment-chief" rel="noopener" target="_blank">taj uništeni svet tamo uništava naš svet ovde</a>. Što je najbolje dokazala i dokazuje kriza sa korona virusom.

A onda je pričao o rešenjima, i kako mi možemo pomoći da se to popravi. On je pričao o web pretraživaču koji se zove <a href="https://www.ecosia.org/?c=en" rel="noopener" target="_blank">Ecosia</a>.

Ecosia koristi zarađeni prihod da sadi drveće širom sveta gde je to najpotrebnije. I ne samo da sadi drveće, već da edukuje i uključuje lokalno stanovništvo u projekte. Dosad su posadili preko 110 miliona drveća!

I tu se ne završava njihov rad. Oni prate rast i razvoj drveća i šuma kroz godine. I promene koje to drveće donosi celoj zajednici.

A na korisnicima je samo da koriste pretraživač kao što su to ranije činili.

Jedan drug koji je testirao je zamerio što nema ugrađenu mogućnost prevođenja cele stranice. On je nažalost prestao da koristi Ecosiju nakon toga.

Ja trenutno koristim Ecosiju i stvarno ne vidim razliku u poređenju sa Google Chromom. Tačnije, ja uživam koristeći Ecosiju.

Volim kada vidim izveštaje koliko je to značilo porodicama širom sveta. Volim kada pokažu koliko je to dobra donelo ekosistemima širom sveta. Volim kada pogledam gornji desni ugao u kome piše koliko sam posadila dosad (trenutno 667).

I još malo da se pohvalim da sam pasivno posadila još par stotina drveća, jer je par članova moje porodice počelo da sadi drveće sa mnom.

A nadam se da ću ih posaditi još kada i ti probaš Ecosiju.
