---
date: '2021-06-27'
description: 'zvuk nemackog u berlinu, ucenje nemackog'
image: 'bank-your-dough.png'
keywords: 'nemacki, srpski, ucenje jezika'
lang: 'sr'
path: '/nemacki-u-berlinu'
title: 'Nemački i srpski'
------
Živim u Berlinu već neko vreme.

Ovde sam okružena došljacima, imigrantima kao ja, pa je nezvanični jezik engleski.

Međutim, s vremena na vreme me grad podseti da sam u Nemačkoj i da je zvanični jezik ipak nemački.

Svi imigranti pričaju kako je nemački težak, ali onda isto tako kažu kako uče kroz serije i filmove. Retki su koji se protrude da stvarno nauče. Uglavnom samo onda kada moraju. Bilo zbog posla ili zbog papira.

Kažu padeži su teški, a nemački ih ima samo četiri.

Kažu: pa imaju i srednji rod. Imenice se pišu velikim slovom.

Mnoge reči se pišu zajedno. A onda u kombinaciji sa člancima.

Tako da uglavnom ljudi koji žive po par godina u Berlinu kažu da govore B1, a pohađaju A2.2 ili B1.1. Ni ja nisam izuzetak.

Poznavanje drugih jezika pomaže, jer nemački deli mnogo reči sa engleskim, francuskim i ostalim zapodno-evropskim jezicima. Ali i sa srpskim.

Ja se uvek našalim kada čujem neku srpsku reč da je nemački ukrao reči iz srpskog.

Jer ih stvarno mnogo prepoznajem iz srpskog rečnika. Ukoliko ne znam neku reč na nemačkom probam na engleskom, pa na srpskom.

Ponekad stvarno i pogodim.
