---
date: '2020-09-26'
description: 'kupovina u supermarketima izgleda kao prijatno iznenađenje'
image: 'experience-from-a-market.png'
keywords: 'svakodnevnica, kupovina, supermarket'
lang: 'sr'
path: '/kupovina-u-supermarketima'
title: 'Kupovina u supermarketimaa'
------
Skoro sam se preselila u Berlin.

Čudno mi je bilo kada su me u supermarketima kasiri pozdravljali i otpozdravljali, a sada sam se već navikla.

Čini mi se da se stvarno trude da ostvare minimalni kontakt sa kupcima. Da, naravno minimalni, jer toliko vremena imaju. Ali se može osetiti da se koliko toliko trude.

Uvek ih čujem. Kažu Dobar dan sa samopouzdanjem. Ne može se pomisliti: “Rekli su, ali ih nisam čula”. Možda zato što imaju malo više vremena nego kasiri u Srbiji. A verovatno zato što moraju.
I oni puno rade i bez obzira kolika je gužva oni će uvek reći Dobar dan, Hallo (...) i onda otpozdraviti sa <i>Tchus</i>, <i>Schönen Tag (noch)</i>.

Ovde ima šala među doseljenicima, da nikada ne može biti tvoja zadnja u supermarketima. Uvek će oni završiti sa otpozdravljanjem.

Što se tiče kupaca, još nijednom nisam videla da su kupci neprijatni prema kasirima. Nema cokćanja na kasi i prevrtanja očiju. Možda nisu toliko očigledni. Svi su mnogo smireniji i deluju kao da imaju više vremena.

Što je veoma čudno s obzirom da prodavnice ne rade nedeljom.

Ok, supermarketi ne rade, ali se mogu pronaći male prodavnice u kojima je ograničen asortiman proizvoda i skuplje je. Ove prodavnice se zovu <i>Spätkaufs</i> ili kraće <i>Spätis</i>, što bi se moglo prevesti kao prodavnice koje rade kasno.

Tako da se 95% kupovine obavlja pre nedelje. Niko ne voli da baca novac. Te se nedelja računa kao dan za porodicu, prijatelje i prirodu.

Ej odoh da kupim hleba uskoro zatvaraju.
