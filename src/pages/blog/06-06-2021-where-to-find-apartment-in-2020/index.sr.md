---
date: '2021-06-06'
description: 'pacovi u Berlinu'
image: 'rats-of-berlin.png'
keywords: 'svakodnevnica, pacovi, macke, psi, divlji svet berlina, selidba, ljubimci u berlinu'
lang: 'sr'
path: '/gde-traziti-stan-u-berlinu-2020'
title: 'Gde pronaći stan u Berlinu'
------
Nabacaću par informacija o tome gde potražiti stan u  zavisnosti od toga koji stan želiš da pronađeš.

<h2>Stan bez cimera</h2>

Ukoliko želiš da živiš sama počni sa <a href=" https://www.immobilienscout24.de/" rel="noopener noreferer" target="_blank">ImmoScout24</a>. Preporučujem da skineš aplikaciju i da setuješ notifikacije sa određenim filterima koji tebi odgovaraju (cena, deo grada, broj soba, garaža..., ljubimac - pas, mačka i ostale veće životinje bi “trebalo" prijaviti).

<h2>Soba</h2>

Ukoliko želiš ili moraš da deliš stan sa nekim probaj <a href="https://www.wg-gesucht.de/" rel="noopener noreferer" target="_blank">WG Gesucht</a>.

<h2>Stan kao zamena</h2>

Ukoliko već živiš u Berlinu na <a href="https://play.google.com/store/apps/details?id=com.ebay.kleinanzeigen&hl=en&gl=US" rel="noopener noreferer" target="_blank">Ebay Kleinanzeigen</a> ima najviše stanova koji mogu da se zamene za druge stanove.

Prati Facebook grupe. Ima posebnih grupa za traženje stanova. Čula sam da su neki tako pronašli stan.

<h2>Agencije</h2>

Agencije sa kojima sam se susrela tokom traženja stana 2020:
<ul>
  <li>Stadthaus - otvorena pozivnica stiže preko newsletter-a na e-mail adresu. Tako da se mnogo ljudi pojavi na gledanju stanova. Oni nude stare precenjene stanove. Bila sam 10ak puta da pogledam stan preko njih, nijednom me nisu izabrali. Jednom se agent nije ni pojavio na gledanju stana, a od drugih interesanata sam čula da je to uobičajeno za ovu agenciju;</li>
  <li>Gewobag - imaju lepe stanove po niskoj ceni, ali i mnogo <a href="https://www.gewobag.de/fuer-mieter-und-mietinteressenten/service/informationen-und-ratgeber-fuer-mieter/wohnberechtigungsschein/" rel="noopener noreferer" target="_blank">WBS stanova</a> - socijalni stanovi koje dobijaju ljudi sa jako niskim primanjima koji se subvencionišu od države. Ukoliko dolaziš sa radnom vizom ne možeš da imaš tu platu tj. sa srpskim državljanstvom zaboravi ove stanove;</li>
  <li>ADO - ova agencija mi je jedna od omiljenih. Ceo proces je digitalizovan. Šalju aplikaciju, koja mora da se potvrdi. Kada se dođe na gledanje stana agent potvrdi da si pogledala stan. A onda… E pa, dalje ne znam. Dalje nisam stigla. Ali stanove koje sam videla su bili divni i jeftini;</li>
  <li>Howoge - jednom su mi vratili email da mi kažu da sam ušla u Lutriju da potencijalno pogledam stan;</li>
  <li>Szich Immobilien - jednom sam bila na gledanju stana. Stan je bio u očajnom stanju, na malo daljoj lokaciji, ali jeftin. Jedan od 2 stana za koje nisam ni aplicirala, toliko je bio loš;</li>
  <li>Akelius - malo skuplji stanovi, novi, i na dobrim lokacijama;</li>
  <li>Deutschen Wohnen;</li>
  <li>Dreimalfrauen - nemaju puno stanova i nude ih po visokoj ceni;</li>
  <li>Höme - organizovani i sa odličnom komunikacijom. Zapisali su da sam došla na gledanje stanova. I poslali su mi e-mail odmah sutradan da mi kažu da sam dobila stan.</li>
</ul>

<h2>Kaucija</h2>

Kaucija od 3 kirije se mora predati kada se ugovor potpisuje. A kirija kreće od 300-400 evra. Izračunaj sama.

I srećno.
