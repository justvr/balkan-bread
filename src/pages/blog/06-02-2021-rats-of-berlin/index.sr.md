---
date: '2021-02-07'
description: 'pacovi u Berlinu'
image: 'rats-of-berlin.png'
keywords: 'svakodnevnica, pacovi, macke, psi, divlji svet berlina, selidba, ljubimci u berlinu'
lang: 'sr'
path: '/pacovi-berlina'
title: 'Pacovi Berlina'
------
Skoro sam se preselila u Berlin.

Nije prošlo ni mesec dana a roditelji, kao svi srpski roditelji, odmah su doleteli da vide gde to ja živim.

Dok je moj otac mirno srkutao svoju prvu jutarnju i uživao u pogledu na park, pacov je prešao jednu od staza.

Upitao me je: Šta je to? a ja sam se napravila luda i rekla da ništa nisam videla. Kad odmah zatim drugi je prešao. Sada je već upitao: Da li je to pacov? Ja sam nesigurno odgovorila: Mislim da nije.

Ali nije vredelo. Dok je on završio svoju kafu, prošlo je jedno tuce pacova.

Potvrdio je: ovde ima mnogo pacova!

Ne mačaka, ne pasa, pacova!

Ali ima ih stvarno svuda i mnogo. Pored jezera, u kanti, parku, metrou, na trotoaru,…

Upoznala sam par ljudi koji su ih imali kao kućne ljubimce. Dobili su ih kao romantični poklon od partnera za značajni datum ili su ih kupili.

Oni koji su ih imali kažu da su jako pametni i laki za trening. Kaže jedan drug: da je nakon par nedelja umesto 2 imao 41og u kući.

Možda i nije tako čudno što ih ima toliko u gradu ...
