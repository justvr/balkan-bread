---
date: '2020-11-08'
description: 'pravi jogurt nedostaje u berlinu'
keywords: 'svakodnevnica, jogurt, balkanski doručak, doručak u berlinu, selidba za berlin'
image: 'an-ode-to-yogurt.png'
lang: 'sr'
path: '/oda-jogurtu'
title: 'Oda jogurtu'
------
Jogurt je jedan! Ali ne u Nemačkoj. Ili bilo kojoj zemlji zapadne Evrope kako sam primetila.

U Srbiji je jogurt tečan i jede se uz sve. To je jedan od tetrapaka mislim flaša hoću reći čaša na vratima frižidera. Ide uz sve: pržena jaja, sendvič sa sirom, paradajzom, čak i džemom. Budimo realni, nisam jedina koja jede džem i jogurt. Ljudi vole i gore: krem i jogurt!

Onda lekovita dejstva jogurta. Najbolji je ujutru posle žurke, maže se na telo nakon neopreznog sna na plaži, neutrališe zadah uz burek bolje nego žvake. Plus oni što ne mogu da svare mleko mogu jogurt!

Pa tradicionalna letnja salata: jogurt, krastavac i malo soli. Tradicionalna, zato što mi je samo moja baba pravila. A stvarno je ukusna i rashlađuje. Probajte ako niste dosad. Ja ubacim i malo origana.

Mmm kada zamiriše proja vikendom ujutru, znam da su ajvar i jogurt na stolu. Ma 1001 priča. Oni to ništa ne razumeju.

A u Nemačkoj oni zovu jogurtom nešto slično našem kiselom mleku. Nakon što se pojede ostavlja ukus starog sira, a masa je kremasta i vazdušasta. Jede se uglavnom uz doručak sa bobičastim voćem. Najčešće borovnicama. Ili prave torte sa "jogurtom".

Istina je da imaju mnogo različitih mlečnih proizvoda koje nisam probala ranije. Najsličniji proizvod našem mlečnom proizvodu koji sam pronašla je nešto nalik kiseloj pavlaci.

Jedino gde sam pronašla naš jogurt je bilo u Britaniji, Francuska. Bili su ponosni da mi predstave kao specijalitet njihovog područja.

Ali isto tako i da me poduče kako bi trebalo izbaciti mlečne proizvode iz ishrane.

Što počinje da ima sve više i više smisla.

