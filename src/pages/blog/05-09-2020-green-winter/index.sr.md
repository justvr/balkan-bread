---
date: '2020-09-05'
description: 'ovako izgleda zima u berlinu'
image: 'balkan-bread-winter-in-berlin.png'
keywords: svakodnevnica, priroda u gradu, parkovi
lang: 'sr'
path: '/zelena-zima'
title: 'Zelena zima'
------
Skoro sam se preselila u Berlin.

Stigla sam jednog januarskog popodneva. Već je pao mrak iako sam stigla oko 3 popodne. Zimi pada mrak sat ranije nego u Srbiji što se nadomesti leti kada pada sat kasnije.

Kada sam sledećeg jutra izašla napolje primetila sam da je ovde proleće zauvek. Berlin je zelen čak i zimi! Vegetacija je zelena. I ne, ne pričam o zimzelenom drveću. Listopadno drveće je naravno izgubilo lišće, ali je kora drveća zelena prekrivena mahovinom. Ne bih rekla da ima puno debele i stare mahovine, ali je nekako ostalo zeleno.
I trava je potpuno zelena što je moguće da sam primetila samo zato što ima više parkova.

Mislim da ovakva bioflora omogućava da ima više ptica. One pevaju preko cele godine. I na ulicama se ne vide samo vrapci i golubovi, već i mnoge druge ptice. I one pevaju i svadjaju se i žive... Patke, labudovi i čaplje se mogu videti u jezerima i u najprometnijim delovima grada.

I još ljudi hrane ptice ne hlebom, jer su svesni negativnog efekta na floru jezera, već ih hrane posebno spremljenom hranom za ptice, semenkama koje su pomešane sa nekom masom i izgledaju kao kuglice u mrežnim vrećicama koje se kače na drveće. To je veličine šake i može se pronaći čak i u supermarketima.

U Srbiji sam to videla samo na dokumentarcima o nacionalnim parkovima i ponekad kada se apeluju ljudi koji žive blizu šuma da hrane ptice na isti način da bi preživele zimu.

Zelena godina.

