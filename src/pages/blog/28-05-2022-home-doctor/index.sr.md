---
date: "2022-05-28"
description: "koncept kucnih lekara u nemackoj"
image: "one-way-ticket.png"
keywords: "kucni lekar, sezonski grip u januaru"
lang: "sr"
path: "/kucni-lekar"
title: "Kućni lekar"
---

Skoro sam se preselila u Berlin.

Bilo je to nekog januara, dok nam još uvek nije padalo na pamet da postoji mogućnost da će poseta kancelariji biti zabranjena. Pre Korone.

Jedan po jedan kolega su počeli da idu na bolovanje. Naravno došao je red i na mene. Nije moglo da me zaobiđe.

Pozvala sam HR da javim da ću morati do bolnice. Ona se iznenadila i upitala me je da li mi je potrebna pomoć. Objasnila sam joj da imam simptome gripa.

Nakon čega mi je rečeno da mogu da odem do Kućnog lekara (nem. Hausartzta).
I objasnila da u bolnicu idu pacijenti sa ozbiljnim bolestima ili hitni slučajevi.

Mi nemamo koncept Kućnog Lekara.

Oni su doktori opšte prakse, koje pacijenti biraju. Pacijenti uglavnom biraju doktore u njihovom kraju.

Ukoliko se pacijent ne oseća dobro, onda je moguće dobiti termin tog dana. Ukoliko pacijent želi kontrolu, onda je termin uglavnom za par nedelja.

Za sezonski grip mi je prepisano 10 dana bolovanja i čaj.
