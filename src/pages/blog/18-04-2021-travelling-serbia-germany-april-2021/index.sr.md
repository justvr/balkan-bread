---
date: '2021-04-18'
description: 'celokupan dozivljaj sa pravilima o putovanju nemacka berlin srbija beograd na jednom mestu'
image: 'coronavirus-balkan-bread-quarantine.png'
keywords: 'korona virus berlin, covid srbija, covid test putovanje berlin, beograd, putovanje srbija nemacka'
lang: 'sr'
path: '/putovanje-srbija-nemacka-aprila-2021'
title: 'Srbija Nemačka aprila 2021.'
------

Poseta Srbiji aprila 2021. Pakujem samo “letnje berlinske stvari". Helanke, bluzu sa dugim rukavim, laganu prolećnu jaknu da bi me Srbija dočekala sa hladnijim vremenom nego u Berlinu. Malo je reći smrzla sam se.

<h2>Zakazivanje leta</h2>

Slušam različite priče o otkazanim letovima bez najave i bez obaveštenja i bojim se da ću i ja tako proći.

Ali, biram let. Na websitu Airserbije, jer imam vaučer za let kojim sam htela da otputujem prošle godine za Uskrs. Biram opcije, i shvatam da i nema baš mnogo izbora. Airserbia više ne leti tako često kao ranije.

Izabrala sam let i tražim gde mogu da ukucam referentni broj sa vaučera. Ali ne tako lako. Ne, ne. Ne mogu da pronađem dodatno polje.

Otvaram bookmarkovan email i otvaram vaučer. Sada prvi put stvarno čitam šta piše na vaučeru. Sitnim slovima oni objašnjavaju da se određeni telefonski broj zove i da se željeni let zakazuje Isključivo preko telefona.

Ali broj je besplatan samo iz Srbije. Dobro je da imam prijatelje da izdvoje vreme da sede na telefonu sa servisom i objašnjavaju situaciju.

<h2>Ulazak u Srbiju iz Nemačke</h2>

<h3>PCR test</h3>

Test je potrebno obaviti 48 sati pre leta. Zakazala sam test online u <a href="https://www.centogene.com/index.php?id=2705&L=-1" target="_blank" rel="noopener noreferrer">Centogeni</a> koji rade test na aerodromu, ali sada imaju drugu test stanicu u Mitte. Za ulazak u Srbiju je potreban test bez identifikacije. U ovom trenutku košta 79€. A čula sam da je decembra koštao 69€.

Na granici u Berlinu nije potrebno pokazati test.

Ali jeste na granici u Srbiji. A tamo sam čula da su neke puštali i bez PCR testa i bez karantina, koji je obavezan ukoliko nije odrađen PCR test.

<h2>Let</h2>

Let je u stvari bio na vreme i bez ikakvog odlaganja. Čak smo stigli i malo ranije u Beograd.

Zanimljivo mi je bilo da nakon što je podeljena užina, čips i flašica vode, svi su skinuli maske i uronili u kesice. Meni nije palo na pamet da skidam masku. PCR test nije 100% siguran. Ali izgleda da to nikoga ne interesuje. Ni aviokampaniju ni putnike. Čips je u pitanju.

<h2>Povratak za Nemačku iz Srbije</h2>

Test je potrebno obaviti 48 sati pre leta. <a href="https://euprava.gov.rs/usluge/6221" target="_blank" rel="noopener noreferrer">PCR test za Nemačku iz Srbije je besplatan</a> za građane Srbije koji imaju prebivalište u Nemačkoj.

Budite pažljivi pri odabiru vremena.

Ukoliko želite da promenite vreme termina u Beogradu za isti dan, ali u drugo vreme to nije moguće: ni preko servisa, ni preko telefona, ja sam uspela preko e-maila nakon nekoliko dana, a preko telefona su mi preporučili da lično dođem.

U Beogradu test se obavlja u <a href="https://www.zdravlje.org.rs/index.php/kontakt " target="_blank" rel="noopener noreferrer">Gradskom zavodu za javno zdravlje Beograd</a>.

U Nemačku je moguće ući i bez testa, pa se obaviti u Nemačkoj u roku od 48 sati, i nije obavezan PCR test.

I još je potrebno popuniti <a href="https://www.einreiseanmeldung.de/" target="_blank" rel="noopener noreferrer">online formular za ulazak u Nemačku</a>, koji se proverava u Srbiji.

<h3>Info za Berlin</h3>

Sve <a href="https://www.berlin.de/corona/en/measures/#headline_1_20" target="_blank" rel="noopener noreferrer">informacije za Covid pravila u Berlinu</a> se mogu naći na zvaničnom sajtu Berlina.

<h2>Maske i generalni stav prema Koroni u Srbiji</h2>

Ukoliko se pribojavaš Korone i držiš se pravila iz Nemačke, ostanak u Srbiji će biti stresan.

Moraćeš mnogo puta da pričaš o Koroni.

U gradskom prevozu će biti dosta ljudi koji ne nose maske. Ljudi će sesti pored tebe iako je obeleženo da se ne sedi. I… iako je nedelja i ima i drugih slobodnih mesta.

Pijacu ne posećuj ni u ludilu. Tamo niko ne nosi masku.

Generalni stav je: “...ukoliko dobiješ nuspojave, pa šta je tu je. Mnogi su umrli."

<a href="https://youtu.be/9BiZQnvcNsM" target="_blank" rel="noopener noreferrer">April u Beogradu</a>.
