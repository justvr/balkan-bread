---
date: '2020-12-13'
description: 'u Nemackoj se jos uvek seku jele za Novu godinu'
image: 'christmas-dead-trees.png'
keywords: 'bozic u berlinu, nova godina'
lang: 'sr'
path: '/svo-to-uzalud-iseceno-drvece'
title: 'Svo to uzalud isečeno drveće'
------
Skoro sam se preselila u Berlin.

I videla sam nekoga kako leži na ulici. Kada sam prišla da pomognem shvatila sam da je jelka.

Međutim, nakon prvog susreta primetila sam da je jelke moguće naći svud redom po trotoarima.

I onda mi je došlo do glave. To su novogodišnje jelke.

Malo mi je bilo neobično. Grad je potpuno neokićen. Te sam usred selidbe i zaboravila da je Nova godina.

Pa oni još uvek seku jelke za Novu godinu!

Neka davna kultura koja je u Srbiji odavno prevaziđena.

Moj deda je uvek govorio kako je greota seći drvo da bi se iskoristilo za ukras.

U Srbiji se kupuju jelke sa busenom pa se nakon Nove godine posade.

Ili se kite plastične.

Moja prodica je uvek kitila hibiskuse...

A u Nemačkoj se prave marketi za prodaju Novogodišnjih jelki. Kada se prođe pored, one i dalje mirišu. Sveže isečene.

Kažu: to su jelke koje rastu i seku se u skladu sa propisima o životnoj sredini. Kao da se sečenje drveća da bi služilo kao prosta dekoracija nekoliko dana može opravdati propisima.

Valjda će uskoro shvatiti i oni.

A dotad će me srce zaboleti svaki put kada prođem pored nesrećne jelke, koja je ostavljena da truli na pločniku u bari svojih iglica.
