---
date: '2020-11-29'
description: 'kupovina u supermarketima izgleda kao prijatno iznenađenje'
image: 'bank-your-dough.png'
keywords: 'svakodnevnica, kupovina, supermarket'
lang: 'sr'
path: '/dilema-o-bankarskim-karticama'
title: 'Dilema o bankarskim karticama'
------
Nedavno sam se preselila u Berlin.

Usred ludila oko selidbe poslodavac mi traži račun da uplati željno iščekivanu platu.

Hm, izgleda da srpski račun ne funkcioniše. Udahni duboko, zagrej prste. Vreme je za još malo sedenja ispred kompjutera i istraživanja.

Plan je: Otvoriti račun u bilo kojoj banci što pre. Nemačke tradicionalne banke su prilično spore, traže <i><a href="https://service.berlin.de/dienstleistung/120686/" target="_blank" rel="noopener noreferrer">Anmeldung</a></i> (prijavu boravišta) i uglavnom očekuju da stranka govori nemački. Ne, ne i ne.

Druga opcija: Mobilne banke na engleskom, gde je registracija brza i laka, gde me ne pitaju za <i>Anmeldung</i>. Da!

U nastavku teksta ću uporediti mobilne banke koje ja koristim:
osnovno održavanje kartica je besplatno,
registracija je jednostavna preko aplikacije i sa veoma jasnim uputstvima,
sve je na engleskom, nema nemačkog.

<a href="https://n26.com/en-eu" target="_blank" rel="noopener noreferrer">N26</a> - nemačka banka <br />
Ograničenja - sa automata se može podići besplatno 5 puta u Nemačkoj, dok je u ostalim zemljama Evropske Unije besplatno. <br />
Prednosti - nudi 2 besplatna <i>Mesta</i> (eng. <i>Space</i>), pored Glavnog <i>Mesta</i> u kojima se može jasno videti mesečna potrošnja. Na primer, Plata, Kirija, Ušteđevina. Odmah se jasno vidi na početku meseca koliko novca je ostalo na raspolaganju za trošenje.

<a href="https://www.revolut.com/en-DE" target="_blank" rel="noopener noreferrer">Revolut</a> - engleska banka <br />
Engleska banka koja se seli u Litvaniju zbog Brexita.
Ograničenja - besplatno se sa automata može podići 200€ mesečno, nakon toga naplaćuju 2% od iznosa koji se podiže. <br />
Prednosti - ja sam Revolut karticu poslala roditeljima, jer je konverzija evra veoma niska, tako da oni mogu da podignu novac bez razmišljanja sa automata u bilo kom trenutku.
Revolut mobilna aplikacija ima opciju za akcije, tako da oni zainteresovani u investiranje imaju lak start.

<a href="https://vivid.money/en-eu/" target="_blank" rel="noopener noreferrer">VividMoney</a> - ruska banka <br />
VividMoney je nova mobilna banka na nemačkom tržištu.
Ograničenja - besplatno se sa automata može podići 200€ mesečno, nakon toga naplaćuju 2% od iznosa koji se podiže. <br />
Prednosti - trude se da privuku nove korisnike. Oni nude različit procenat <i>cacheback</i>-a u akcijama na korišćenju kartice pri potrošnji novca. Npr. kupovinom u Lidlu, Aldiju, Netflix, Playstation dobijem 10% <i>cacheback</i>-a. Dug je spisak.

Ljudi koji žive malo duže ovde (i uglavnom svi Nemci) bi uvek pomenuli aferu sa <a href="https://en.wikipedia.org/wiki/Wirecard_scandal" rel="noopener noreferrer" target="_blank">Wirecard-om kada je 1.9 bilion evra nestalo</a>. Tako da oni ne bi razmatrali online banke kao svoje primarne banke.

I ne znam kako će se to odvijati sa pomenutim mobilnim bankama, ali ja i mnogi ljudi drže svoju ušteđevinu na računima mobilnih banki.

Mogu reći da zasad nisam imala nikakvih problema sa njima.
