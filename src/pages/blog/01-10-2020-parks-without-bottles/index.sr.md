---
date: '2020-10-01'
description: 'reciklaza flasa se isplati u nemackoj'
image: 'city-without-bottles.png'
keywords: 'svakodnevnica, reciklaza'
lang: 'sr'
path: '/parkovi-bez-flasa'
title: 'Parkovi bez flaša'
------
Ma nešto mi nedostaje po parkovima. Parkovi su puni ljudi (stanovnici Berlina mnogo vole da provode slobodno vreme u parkovima) ima papirića, opušaka… ahaaa nema bačenih flaša!

Pa da. Naravno! Reciklaža flaša je veoma jednostavna i dostupna svima.

A kako to funkcioniše?

U supermarketima postoje posebni automati u kojima se ubaci prazna flaša i klikne dugme da odštampa vaučer. Vaučer se na kasi predaje i novac preuzima odmah na licu mesta. Za plastičnu flašu i konzervu se dobija 25 centi, a za staklenu flašu 8 centi.

Ali ne ostanite zavarani. Postoji sistem u ovom procesu. Ne može se svaka flaša reciklirati i unovčiti. Prihvataju se samo flaše označene posebnim znakom za reciklažu. I ne prihvata svaki supermarket svaku flašu sa oznakom, već samo one koje su kupljene u tom supermarketu.

Ali kako su parkovi očišćeni od flaša?
U stvari, ne samo parkovi već sva javna mesta.

Dakle, ukoliko neko kupi flašu soka u plastičnoj ambalaži za 58 centi, a 25 centi je povraćaj novca, ta osoba će najverovatnije biti stimulisana da zadrži flašu i povrati novac, zar ne?

A šta je sa staklenim flašama? One su samo 8 centi.
Ima ljudi kojima je skupljanje flaša dodatni izvor prihoda, ili jedini... I oni po ceo dan šetaju parkovima i skupljaju flaše. Tako da oni koji nisu stimulisani da zadrže flašu, oni je jednostavno ostave pored bilo koje kante ili pored staze i ta flaša bude pokupljena za par minuta.

Jednom je u supermarketu bio ispred mene jedan prosjak, koga već godinu dana srećem na jednoj od stanica, i unovčio vaučer flaša u vrednosti od 50 evra. A to je... mnogooo flaša.
Bum!
Ciklus reciklaža flaša zatvoren.
A dobra je pereca sa pivom posle posla u parku.
