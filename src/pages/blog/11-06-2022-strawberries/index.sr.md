---
date: "2022-06-11"
description: "ljubav prema jagodama u nemackoj"
image: "one-way-ticket.png"
keywords: "jagode, berlin, nemacka"
lang: "sr"
path: "/jagode"
title: "Slatke Jagode"
---

Skoro sam se preselila u Berlin.

Bilo je to neke zime.

Mozda prošle, nisam sigurna.

Ali znam tačno kada je leto nastupilo.

Onda kada sam počela da viđam male crvene kioske, koje prodaju isključivo jagode.

Na stanicama metroa, na ćošku pored marketa, na stepenicama bazena.
Svi sede u parku i jedu jagode. Pivo i jagode, vino i jagode. Idu uz sve.
Prosute jagode u prevozu, crvene umazane ruke gospođe koja sedi do mene.
Komšije beru jagode na svojoj terasi. Prijatelji idu zajedno da beru organske jagode u obližnjoj bašti.
Sve je u znaku jagoda.

I mnogo su ukusne.
To su sve domaće jagode iz okoline Berlina.
Slatke i pune ukusa, kao iz bašte moje babe.

I odjednom opet su nestale. I kiosci su se zatvorili do sledeće godine.
