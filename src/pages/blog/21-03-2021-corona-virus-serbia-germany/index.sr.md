---
date: '2021-03-21'
description: 'finding an apartment in berlin 2020'
image: 'coronavirus-balkan-bread-quarantine.png'
keywords: 'everyday life, moving, changing flats'
lang: 'sr'
path: '/corona-virus-fist-wave-germany-serbia'
title: 'Korona virus Srbija Nemacka'
------
Sve je počelo tamo negde, daleko.

Tišina. Saobraćaj je stao. Javni prevoz je proređen. Svi koji mogu, rade od kuće. Svi su u 24 časovnoj smeni.

I većina ljudi, koji su zadržali posao, je nakon prvobitnog šoka, prihvatila da radi od kuće. Čuje se: Najzad mogu da provodim više vremena sa decom - Najzad ne moram da trošim vreme putujući do posla - Najzad mogu da uštedim na ručku.

Svi su počeli da vežbaju. Kreće učestalo skakutanje po kući. Priča se o novim receptima. Svi sređuju kuće. Izbacuju se nepotrebne stvari. Kontejneri su prepuni.

Mnoge kompanije prelaze na pomoć države. Nemačka daje pomoć kompanijama da ne izgube radnike. Mnogi prijatelji prelaze na skraćeni radni dan, takozvani <a href="https://nemackikutak.com/kako-nemacka-stiti-radna-mesta-u-vreme-krize-kurzarbeit/" rel="noreferer noopener" target="_blank"><i>Kurzarbeit</i></a>.

U Srbiji je nastupio karantin 2 nedelje nakon Nemačke. Sve je bilo pripremljeno. Sajam je pretvoren u bolnicu. Nabavljaju se maske sa istoka, jer EU ne može da pomogne.

A onda je u Srbiji karantin postao kućni zatvor. Policijski čas je svakog dana posle 6 popodne i preko celog vikenda. Čak i pekare (in eng. It will be a supermarkets. In Serbia if bakeries dont work you know smthngs wrong) su zatvorene. Nema izlaska iz kuće zbog psa ili sporta.

U Beogradu se uglavnom radi do 5. Iako je nekim radnicima bilo dozvoljeno da rade od kuće, bilo je mnogih koji nisu imali tih mogućnosti.

Leto je na pragu.

U Berlinu više nikome nije do sedenja kući. Roditelji su umorni od čuvanja dece. I pitaju se kada će otvoriti škole i vrtiće. Kompanije podržavaju, jer radnici koji su roditelji ne mogu da rade u punoj snazi kao ranije.

Mene su počela da bole donja leđa od sedenja. I postala sam kratkovida od nemogućnosti da se odvojim od kompjutera, jer mi je, pored posla, i socijalni život prešao na kompjuter.

Svi se polako opuštaju i pokušavaju da provode što više vremena napolju. Vreme je sve lepše.
Oni koji rade skraćeno ili koji su otpušteni su napolju. Pomoć države je dovoljna da se živi lagodno. Nema brige. Parkovi su puni. Počinje dobro poznati život.

Organizuju se ilegalne žurke, jer je okupljanje velikog broja ljudi i dalje zabranjeno. Broj novo obolelih slučajeva od korone je sve manji. Otvaraju se škole, vrtići, restorani.

A u Srbiji se nakon tako dugog i striktnog karantina, gde je za Uskrs bio policijski čas od četvrtka do utorka, prekinuli sa karantinom. I sve se vratilo u normalu kao da nikada ništa nije ni bilo. I nekako baš pred izbore.

Klubovi su otvoreni, fudbalska utakmica održana, ne nose se maske u prodavnicama, bezbrižnost se vraća.

Do trenutka kada je Vlada, odmah nakon izbora, ponovo najavila karantin i objavila podatke da je stanje u Srbiji znatno gore nego što je bilo samo par dana ranije. E onda je ljudima pala poslednja kap i nisu više mogli da podnesu zbunjenost osim da izađu na ulicu i da kažu <a href="https://www.bbc.com/news/world-europe-53332225" rel="noreferer noopener" target="_blank">Ne ponovo</a>.

Leto vraća dah u ono što se smatralo normalnim životom ranije.
