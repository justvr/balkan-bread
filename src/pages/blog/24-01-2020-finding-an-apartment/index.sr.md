---
date: '2021-01-31'
description: 'traženje stana u Berlinu 2020'
image: 'finding-an-apartment-in-berlin-2020.png'
lang: 'sr'
path: '/trazenje-stana-u-berlinu-u-pandemija-modu-2020'
title: 'Traženje stana u Berlinu tokom pandemije'
------
Nisam se još uvek preselila za Berlin, a <a href="https://youtu.be/838GDzXPVtA" rel="noopener noreferer" target="_blank">već sam čula kako je teško pronaći stan u Berlinu</a>.

Kada sam počela da apliciram za stanove moja poruka je bila dugačka i dosadna. Ko sam, odakle dolazim, sa kim sam živela, čak sam ubacila i pošalicu...

Nakon poslatih 50 prijava i 2 odgovora, pozvala sam prijatelje u pomoć.

A onda je aplikacija koja me je dovela do sledećeg koraka glasila:
Zdravo, ja sam … radim kao … i zarađujem … . Ne pušim, nemam ljubimce. Želim da iznajmim stan što pre i volela bih da ga pogledam. (na nemačkom i engleskom)

Nije me mnogo šokiralo kada sam prvi put videla 50oro ljudi ispred zgrade gde se iznajmljuje stan. Tešila sam se: barem je lako naći zgradu.

Ja sam odlučila da vreme provedeno u traženju stana iskoristim za nešto pozitivno. Uvek sam pozdravila gomilu i malo popričala, razmenila iskustva. Čak bih se sa nekima i ponovo srela. Pogledali neki stan. Sanjali o vremenu kada ćemo isključiti sve notifikacije za stan.

Nisam govorila perfektan nemački. Bolje rečeno nisam govorila nemački uopšte. Smislila sam jedno pitanje i držala se toga.
<q>Gde je najbliži supermarket?</q><q>Wo ist der nächste Supermarkt?</q>

Posetila sam 26 stanova pre nego što sam dobila jedan.

Naravno većina agencija se nije ni trudilo da mi pošalje odgovor, a kada bi mi odgovorili odgovor je bio <i>Nein</i>.

Nakon što sam se navikla da budem u lošem raspoženju prošlo je već 2.5 meseca od početka traženja stana… Na poslu sam naišla na potpuno razumevanje kada god sam pitala da u toku radnog vremena izađem i pogledam stan.

Prestala sam da se bavim sportom, hranim ispravno, viđam prijatelje… Stvarno sam bila očajna. Sanjala da sam primorana da se odselim iz Berlina, jer nisam mogla da nađem stan.

U međuvremenu skoro svi moji prijatelji, koji su počeli da traže stan malo pre mene ili posle, su pronašli stan. To me je radovalo zbog njih, ali sam se non stop preispitivala gde ja to grešim?

“Na kraju svi nađu stan“ je rečenica koju sam čula mnogo puta. I onda sam na kraju i ja našla stan.

Naučila sam da je naći stan u Berlinu kao lutrija… Moraš da igraš ako želiš da pobediš.
