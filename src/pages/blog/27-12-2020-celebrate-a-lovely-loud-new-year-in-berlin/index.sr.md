---
date: '2020-12-27'
description: 'kako izgleda proslava Nove godine u Berlinu prekrivenom vatrometom i petardama'
image: 'celebrate-new-year-in-berlin.png'
keywords: 'proslava, nova godine, 2020, 2021'
lang: 'sr'
path: '/proslava-bucne-nove-godine-u-berlinu'
title: 'Proslava glasne Nove godine u Berlinu'
------

Još pre nego što sam se preselila u Berlin slušala sam o proslavi Nove godine u Berlinu. I nisam verovala dok stvarno nisam videla.

Početkom decembra po specijalnoj ceni od samo 149.99€ se u marketima nude vatrometi veličina koje nisam videla.

Put do Poljske po petarde koje pucaju jače nego one kupljene u Nemačkoj je dobro utabana staza.

Slobodni dani za Novu godinu u Nemačkoj su druga polovina 31. decembra i 1. januar. A u Srbiji 1. i 2. januar.

Novogodišnje veče počinje u Berlinu upravo u toj drugoj polovini dana

Oni koji nemaju ništs planirano mogu da se pridruže žurci u vozu koji kruži oko Berlina (kao dvojka u Beogradu) ili proslavi na ulici.

Dok u ponoć počinje maksimalno ludilo za šta su se svi spremali.

Svi izlaze na ulicu i pale vatromet i petarde koje su skupljali tokom prethodnog meseca. To je buka koju nisam ranije doživela.

Dimna zavesa zaustavlja proređeni saobraćaj.

A sutradan od trenutka kada se otvore vrata đubre je nepregledno. Sve je prekriveno čašama, flašama, kutijama, kapislama od petardi, štapovima od vatrometa, konfetama…

U nekim ulicama Novogodišnji ostaci ostaju i po 3 nedelje. Pretpostavljam da grad ne može da stigne da očisti.

Slučajni prolaznici se priključuju dobrovoljnim akcijama čišćenja parkova organizovanih od strane stanara.

Ove, 2020. godine su zabranili vatromet. Ne mogu da kažem da mi nije drago zbog toga.
