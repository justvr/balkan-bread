---
date: '2020-12-27'
description: 'kako izgleda proslava glasne Nove godine u Berlinu prekrivenom vatrometom i petardama'
image: 'how-does-new-year-eve-looks-like-in-berlin.png'
keywords: 'proslava, nova godine, 2020, 2021'
lang: 'sr'
path: '/vatrometom-u-novu-godinu-u-berlinu'
title: 'Vatrometom u Berlinsku Novu'
------

Još pre nego što sam se preselila u Berlin slušala sam o tome kako izgleda proslava Nove godine u Berlinu. I nisam verovala dok stvarno nisam videla.

Početkom decembra po specijalnoj ceni od samo 149.99€ se u marketima nude vatrometi veličina koje nisam videla.

Decembra se otvaraju prodavnice specijalizovane za pirotehniku privlačeći ljude, i naročito decu, koji željno iščekuju Novu godinu.

Put do Poljske po petarde koje pucaju jače nego one kupljene u Nemačkoj je dobro utabana staza.

Slobodni dani za Novu godinu u Nemačkoj su druga polovina 31. decembra i 1. januar. A u Srbiji 1. i 2. januar.

Novogodišnje veče počinje u Berlinu već u toj drugoj polovini dana.

Oni koji nemaju ništa isplanirano mogu da se pridruže žurci u vozu koji kruži oko Berlina (kao dvojka u Beogradu) ili proslavi na ulici.

Dok u ponoć počinje maksimalno ludilo za šta su se svi spremali.

Svi izlaze na ulicu da <a href="https://www.dw.com/en/column-germanys-inexplicable-love-affair-with-fireworks/a-55746329" target="_blank" rel="noopener noreferrer">upale pirotehniku</a> koju su skupljali tokom prethodnog meseca. To je buka koju nisam ranije doživela.

Dimna zavesa zaustavlja proređeni saobraćaj. Tinejdžeri trče po ulici sa <a href="https://berlinspectator.com/2020/12/08/berlin-interior-senator-geisel-worried-about-new-years-eve-1/" target="_blank" rel="noopener noreferrer">pištoljima koji ispaljuju ćorke</a> pucajući u vazduh ili u prolazne automobile... pešake... kante, na šta god naiđu. Kapisle se mogu pronaći danima kasnije.

A sutradan od trenutka kada se otvore vrata đubre je nepregledno. Sve je prekriveno čašama, flašama, kutijama, kapislama, štapovima od vatrometa, konfetama…

U nekim ulicama Novogodišnji ostaci ostaju i po 3 nedelje. Pretpostavljam da grad ne može da stigne da očisti.

Zbog toga komšije organizuju plastične kese, metle, grabulje, rukavice i druga pomoćna sredstva za čišćenje. Slučajni prolaznici se priključuju dobrovoljnim akcijama čišćenja.

Ove, 2020. godine su <a href="https://polizei-berlin.maps.arcgis.com/apps/webappviewer/index.html?id=93f72d461ce74214880e0fa49d8f4c40" target="_blank" rel="noopener noreferrer">zabranili vatromet u Berlinu u određenim delovima Berlina</a>. Ne mogu da kažem da se ne slažem sa odlukom.
