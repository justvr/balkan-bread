---
date: '2020-09-05'
lang: 'sr'
path: '/zelena-zima'
title: 'Zelena zima'
---

Skoro sam se preselila u Berlin.
Stigla sam jednog januarskog popodneva. Već je pao mrak iako sam stigla oko 3 popodne. Zimi pada mrak sat ranije nego u Srbiji što se nadomesti leti kada mrak pada sat kasnije.
Kada sam sledećeg jutra izašla napolje primetila sam da je u Berlinu proleće zauvek! Barem što se boja tiče Berlin je zelen čak i zimi! Vegetacija je zelena. I ne, ne pričam o zimzelenom drveću. Listopadno drveće je naravno izgubilo lišće, ali je kora drveća zelena prekrivena mahovinom. Ne bih rekla da ima puno debele i stare mahovine, ali je nekako ostalo zeleno.
I trava je potpuno zelena. Moguće je da sam travu primetila samo zato što ima više parkova.
Ova razlika isto dolazi i sa pticama. One pevaju preko cele godine. I na ulicama se ne vide samo vrapci i golubovi, već i mnoge druge ptice. I one pevaju i svadjaju se i žive... Patke, labudovi i čaplje se mogu videti u jezerima i u najprometnijim delovima grada.
Isto tako, ljudi ih hrane. Ne hlebom, jer su svesni negativnog efekta na floru jezera, već ih hrane posebno spremljenom hranom za ptice, semenkama koje su pomešane sa nekom masom i izgledaju kao kuglice u mrežnim vrećicama koje se kače na drveće. To je veličine šake i može se pronaći u čak i usupermarketima.
U Srbiji sam to videla samo na dokumentarcima o nacionalnim parkovima i ponekad kada se apeluju ljudi koji žive blizu šuma da hrane ptice na isti način da bi preživele zimu.
Zelena godina.
